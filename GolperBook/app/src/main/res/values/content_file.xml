<?xml version="1.0" encoding="utf-8"?>
<resources>
    
    
    <string-array name="story_title">

        <item>লোভের পরিণতি</item>
        <item>মহানুভবতা</item>
        <item>লাইলীর প্রেমে মজনু</item>
        <item>রাজনৈতিক চাল</item>
        <item>বাস্তব অভিজ্ঞতার মূল্য</item>
        <item>অত্যাচারিত ও বোকা রাজা</item>
        <item>অপাত্রে দয়ার পরিনাম</item>
        <item>অন্যায়ের উৎস</item>
        <item>বন্ধুর প্রেমে বন্ধু</item>
        <item>ছাত্রের প্রেমে ওস্তাদ</item>
        <item>নির্জনে বাস করার উপায়</item>
        <item>আজব জন্ম</item>
        <item>যেমন ছাত্র তেমন শিক্ষক</item>
        <item>কৃতজ্ঞতা</item>
        <item>পোষাকের গুন</item>


    </string-array>

    <string-array name="story">

        <item>অনেক অনেক দিন আগের কথা। এক গাঁয়ের একটি ভাঙা কুটিরে বাস করত এক বুড়ো আর এক বুড়ি। কুটিরের পেছনেই ছিল একটি পাহাড় আর পাহাড়ের পরই ছিল একটি অথৈ নীল সাগর। বুড়ো প্রতিদিনই জাল নিয়ে নীল সাগরে মাছ ধরতে যেত। হাটে মাছ বিক্রি করেই বুড়োবুড়ির সংসার কোনোমতে চলে যেত।

একদিনের ঘটনা। ভোরবেলায় বুড়ো তীরে দাঁড়িয়ে সাগরে জাল ফেলল। কিছুক্ষণ পর জাল বেশ ভারি মনে হল। বুড়ো মনে মনে ভাবতে লাগল-আশ্চর্য! এরকম তো এর আগে কখনও হয়নি! জালে বড়সড় মাছ আটকালো নাকি!

জাল এত ভারি ছিল যে টেনে তোলাই যাচ্ছে না। যাহোক, বহু কষ্টে জাল টেনে তুলল বুড়ো। জালে একটি সোনালি রঙের ছোট মাছ ছটফট করছে। আর কোনো মাছ না থাকায় বুড়ো দীর্ঘশ্বাস ফেলল।

এ সময় বুড়োকে অবাক করে দিয়ে মাছটি কথা বলে উঠল! মিনতি করে মাছ বলল,

মাছ: দাদু, ও বুড়ো দাদু। আমাকে না ধরে নীল সাগরে  ফেলে দাও না!  আমি কথা দিচ্ছি, তোমার সব ইচ্ছে পূরণ করব।

জেলে বুড়োটা ছিল খুব ভালোমানুষ। মাছের কথায় তার মনে দয়া হলো। সে বলল: আমি কিছু চাইনে বাপু। তোমায় আমি ছেড়ে দিলাম। তুমি মনের সুখে নীল সাগরে সাঁতার কাটো গে যাও।

এই বলে বুড়ো ছোট্ট সোনালি মাছটিকে নীল সাগরে ছেড়ে দিল। এরপর জাল গুটিয়ে বাড়ি ফিরে এল।

বুড়োকে খালি হাতে ফিরতে দেখেই বুড়ি খেঁকিয়ে উঠল। বলল- আজ ক’টা মাছ পেলে শুনি?

বুড়ো বলল, না রে। আজ মাছ-টাস কিছু পাইনি।

বুড়ি: মাছ পাওনি মানে! এটা কেমন কথা! তাহলে কি আজ না-খেয়ে থাকতে হবে?

বুড়ো: মাছ একদম যে পাইনি সে কথা ঠিক না। আজ জালে একটা ছোট সোনালি মাছ উঠেছিল। ছেড়ে দিয়েছি।

বুড়ি: ছেড়ে দিয়েছ!

বুড়ো: হ্যাঁ ছেড়ে দিলাম। ওইটুকুন মাছ। বেচে কয় টাকাইবা পাব।

বুড়ি এবার কান্না থামিয়ে বুড়োর দিকে কঠোর দৃষ্টিতে তাকাল। অবস্থা বেগতিক দেখে বুড়ো আসল কথা খুলে বলল:আজ কি কাণ্ড হয়েছে জানো? যে মাছটি ধরেছিলাম সেটি মানুষের মত কথা বলতে পারে! কাকতি-মিনতি করে বলল, আমাকে সাগরে যেতে দাও। আমি তোমাকে সাহায্য করব। তোমার যা ইচ্ছা তাই পূরণ করে দেব।

বুড়োর কথা শুনে বুড়ি রেগে উঠল। চেঁচিয়ে বলতে লাগল, মাছটি তোমার ইচ্ছে পূরণ করার কথা বলল তারপরও তুমি কিছুই চাইলে না! তুমি কি জানো না, ঘরে রুটি নেই? কয়েকটা রুটি অন্তত চাইতে পারতে!

এই বলেই বুড়ি রাগে-দুঃখে কাঁদতে লাগল। বুড়ির গজগজানি বুড়োর সহ্য হল না। তাই সে আবার নীল সাগরের দিকে যেতে লাগল। সাগর তীরে পৌঁছার পর বুড়ো চিৎকার করে বলল, মাছ, ও সোনালী মাছ। তোমার সাথে আমার কিছু জরুরি কথা আছে। আমার দিকে মুখ করে লেজের ওপর ভর দিকে একটু দাঁড়াও না।

বুড়োর ডাক শুনে সোনালি মাছটি সাঁতরে তীরে এল। তারপর জিজ্ঞেস করল, কি হল বুড়ো? তুমি আমায় ডাকছ কেন?

বুড়ো বলল, তুমি তখন আমায় বললে না যে তুমি আমার ইচ্ছে পূরণ করবে!

মাছ: হ্যাঁ। বলেছি তো। তা,তুমি কি পেতে চাও?

বুড়ো: আমার আসলে চাওয়ার কিছু নেই। তবে তোমার কাছে কিছু চাইনি বলে আমার বউ আমার উপর ভীষণ ক্ষেপেছে।

মাছ: বুঝতে পেরেছি তোমার মনের অবস্থা। এবার ঝটপট বলে ফেল-তুমি আমার কাছে কি চাও?

বুড়ো: আমার ঘরে রুটি নেই। তুমি কি আমাকে ক’টা রুটি দিতে পারবে?
মাছ: ও, এই কথা। ঠিক আছে আল্লাহর কাছে দোয়া করতে করতে ঘরে যাও।দেখবে ঘরে রুটি পৌঁছে গেছে।

বুড়ো আর কথা না বাড়িয়ে দোয়া করতে করতে ঘরে এল। বুড়িকে জিজ্ঞেস করল,ঘরে কি কোনো রুটি পেয়েছে?

বুড়ি বলল, হ্যাঁ, ঘরে অনেক রুটি পেয়েছি। কিন্তু আমাদের কাপড় ধোয়ার পাত্রটা ভেঙে গেছে। তুমি আবার মাছের কাছে যাও। নতুন একটা কাপড় ধোয়ার পাত্র নিয়ে এসো।

কী আর করা! কাপড় ধোয়ার পাত্র চাইতে বুড়ো আবার গেল নীল সাগরের পাড়ে। আগের মতই চিৎকার করে বলল, ওহে সোনালি মাছ, তুমি কি আমার কথা শুনতে পাচ্ছ? যদি শুনতে পাও তাহলে আমার দিকে মুখ করে লেজের ওপর আরেকবার দাঁড়াও না!

বুড়োর ডাক শুনে সোনালি মাছটি সাঁতরে সৈকতে এল। তারপর জিজ্ঞেস করল, মাছ: আবার কি হল বুড়ো?

বুড়ো: তোমার কাছে সাহায্য চাইতে এসেছি। আমাদের কাপড় ধোয়ার পাত্রটি ভেঙে গেছে। তুমি কি নতুন একটা পাত্র দিতে পারবে?

মাছ: কাপড় ধোয়ার পাত্র? অবশ্যই পাবে। আগে ঘরে যাও। তারপর প্রার্থনা কর।

বুড়ো ঘরে ফিরে এল। ঘরে ঢুকতে না ঢুকতেই বুড়ি চেঁচিয়ে বলল, কাপড় ধোয়ার পাত্র পেলেই কি চলে? এরকম ভাঙা ঘরে আর কতদিন থাকব? তুমি এক্ষুনি মাছের কাছে যাও। নতুন বাড়ি চাও। নতুন বাড়ি না দিলে আমার দু’চোখ যে দিকে যায় আমি সে দিকেই চলে যাব।

বুড়ির চিল্লিচিল্লি বুড়োর সহ্য হল না। নতুন বাড়ি চাইতে নীল সাগরের পাড়ে এল বুড়ো। তাকে দেখে সোনালি মাছটি সাঁতরে সাগর পাড়ে এল। তারপর জিজ্ঞেস করল, এবার কি হল বুড়ো?

বুড়ো:, আমার বউ একটা নতুন বাড়ির আব্দার করেছে। নতুন বাড়ি না পেলে যে দিকে দু’চোখ যায় চলে যাবে বলে হুমকি দিয়েছে।

মাছ: ঠিক আছে। তুমি এখন ঘরে ফিরে যাও। তারপর প্রার্থনা কর। একটা নতুন বাড়ি তুমি ঠিকই পাবে।

বাড়ির দিকে যেতে লাগল বুড়ো। বাড়ি কাছাকাছি এসে বুড়ো অবাক হয়ে গেল। ভাঙা কুঁড়ের জায়গার সুন্দর একখানি বাড়ি। একেবারে নতুন। বাদামি রঙের দরজা। সবুজ রঙের জানালা। জানালার ওপরে সবুজ আঙুর লতা ছড়ানো। ছাদে একটা টিনের তৈরি লাল রঙের মোরগ। বাতাসে ঘুরছে।

বুড়োকে দেখেই বুড়ি দৌড়ে এল। বলল, শুধু ভালো বাড়ি হলেই কি সুখ হবে? গাঁয়ের লোকেরা আমাকে পাত্তা দেবে ভেবেছ?

বুড়ো বলল: এত সুন্দর বাড়ি পাওয়ার পরও তোমার লোভ কমল না? আর কি চাও তুমি?

বুড়ি: আমি কি চাই সেটা কি তোমায় মুখে বলে দিতে হবে?

বুড়ো: আহা রাগ করছ কেন? বলই না। না-বললে বুঝব কেমন করে তুমি কি চাও?

বুড়ি: আমি এ রাজ্যের রানী হতে চাই। তুমি মাছকে গিয়ে বল।

বুড়ি এ অন্যায় আব্দার শুনে বুড়ো অবাক হয়ে গেল। কিন্তু উপায় নেই। একরাশ বিরক্তি নিয়ে বুড়ো আবার গেল নীল সাগরের পাড়ে। সোনালি মাছকে তার স্ত্রীর ইচ্ছার কথা বলার পর মাছটি বলল:ঠিকাছে তোমার বউয়ের এ ইচ্ছেটাও পূরণ হবে। তবে এর পর আর কোনো আব্দার নিয়ে আসবে না।

বুড়ো গাঁয়ে ফিরে এল। বাড়ির কাছে এসেই তাজ্জব বনে গেল। পুরনো বাড়ির জায়গায় বিশাল একটি রাজপ্রাসাদ। প্রাসাদের সামনে লোহার তৈরি ফটক। একদল সৈন্য ফটকের সামনে কাঁধে অস্ত্রশস্ত্র নিয়ে দাঁড়িয়ে। প্রাসাদের পেছনে একটি মনোরম বাগান। প্রাসাদের সামনে বিশাল একটা মাঠ। সেখানে সৈন্যরা সারিবদ্ধ হয়ে কুচকাওয়াজ করছে। বুড়ির পরণে রানীর পোশাক। ব্যালকনিতে দাঁড়িয়ে সৈন্যদের সালাম গ্রহণ করছে।

বুড়ো রানীর কাছে যেতেই সৈন্যরা তাকে ঘাড় ধরে সেখান থেকে সরিয়ে দিল। বুড়োর আফসোসের সীমা রইল না। অন্যদিকে আরাম-আয়েশে কাটলে লাগল বুড়ির দিনরাত। কয়েক মাস এভাবে কাটার পর বুড়ি একদিন সেনাপতিকে নির্দেশ দিল, যেখান থেকেই পার বুড়োটাকে খুঁজে বের কর। আর তাকে বল- নীল সাগরের রানী হতে চাই। আমি চাই সাগরের সব মাছ যে আমার কথামত চলে।

হুকুম পেয়ে সেনাপতি বুড়োকে খুঁজে বের করল। তারপর রানীর মনের আকাঙ্ক্ষার কথা বলল। বুড়ো নিরুপায় হয়ে আবার গেল নীল সাগরে। চিৎকার করে ডাকার পরও মাছটি আর এল না। বুড়ো বেশ হতাশ হয়ে পড়ল। কিছুক্ষণ পর  বুড়ো দেখতে পেল সোনালি মাছ মাথা উঁচু করে ভেসে উঠেছে।  বুড়োকে উদ্দেশ করে মাছ বলল, এবার কি চাইতে এসেছ?

বুড়ো কাঁপতে কাঁপতে বলল, আমার বুড়ি মনে হয় পাগল হয়ে গেছে। সে এখন সাগরের রানী হতে চায়। তুমি কি তার আব্দার রাখবে?

বুড়োর কথার কোনো জবাব দিল না সোনালী মাছ। একটু মাছটি নীল সাগরের অতলে তলিয়ে গেল। বুড়ো বিষন্ন মনে গাঁয়ে ফিরে এল।

ফিরে এসে এক অবিশ্বাস্য দৃশ্য দেখল বুড়ো। সেই আকাশচুম্বি প্রাসাদটি আর নেই। সৈন্যসামন্ত কিছুই নেই। তার বদলে সেই পুরনো ভাঙা কুঁড়েঘর। ঘরের ভেতর বসে আছে বুড়ি। বুড়োকে দেখে সে কাঁদতে কাঁদতে মাফ চাইল। অতিরিক্ত লোভ যে তাকে অমানুষ করে তুলেছিল তা বুঝতে পারায় বুড়িতে মাফ করে দিল বুড়ো।


শিক্ষাঃ লোভের ফল কখনও ভালো হয় না।
        </item>
        <item>এক বাদশার কথা শুনেছি। তিনি একজন অপরাধী কয়েদীকে হত্যা করার হুকুম দিয়েছিলেন। বেচারা নিরুপায় হয়ে বাদশাহকে গালি দিতে শুরু করল এবং অশ্লীল ভাষায় যাচ্ছেতাই বকতে লাগল। লোকে বলে থাকেঃ মানুষের মনে যখন বেঁচে থাকার আশা থাকে না তখন তার মনে যা কিছু থাকে তা বলতে দ্বিধাবোধ করে না।
বাদশাহ তাঁর এক মন্ত্রীকে জিজ্ঞেস করলেনঃ লোকটা এমন জোরে জোরে কি বলছে?
মন্ত্রীমহোদয় খুব দয়ালূ ও মহানুভব ব্যক্তি ছিলেন। তিনি বললেনঃ লোকটা বলছেঃ যারা রাগ দমন করে এবং লোকদেরকে ক্ষমা করে, সেইসব লোকদেরকে আল্লাহ ভালোবাসেন।
একথা শুনে বাদশার হৃদয়ে দয়ার উদ্রেগ হলো এবং তার প্রাণদন্ড মওকুফ করে দিলেন। আর একজন মন্ত্রী যিনি প্রথমোক্ত মন্ত্রীর বিরোধী ছিলেন, প্রতিবাদ করে বললেনঃ আমাদের মত উচ্চপদস্থ রাজকর্মচারীদের পক্ষে পবিত্র রাজদরবারে সত্য বৈ মিথ্যা বলা সমীচীন নয়। অপরাধী বাদশা নামদারকে গালি দিচ্ছে এবং এমন সব অকথ্য কথা বলছে, যা কাউকে বলা যায় না।
মহান বাদশা সে কথায় কান দিলেন না; বরং বিরক্ত হয়ে বললেনঃ যে সত্য কথা তুমি বলেছ, তার চেয়ে ওর মিথ্যা কথা আমার কাছে বেশি ভালো লেগেছে, কেননা, ওর উদ্দেশ্য মহৎ। অর্থাৎ, একটা মূল্যবান জীবন রক্ষা করে তাকে সংশোধনের সুযোগ দেয়া।
জ্ঞানী লোকেরা বলে গেছেনঃ অশান্তি উতপাদনকারী সত্য কথার চেয়ে শান্তিকামী মিথ্যা কথা ঢের ভালো।
“ রাজারা করেন সবে
উপদেষ্টা করিতে যা’ বলেন;
মন্ত্রীদের উচিত নয়
ভালো ছাড়া মন্দ কিছু বলে। ”
শিক্ষাঃ প্রাণ রক্ষার ক্ষেত্রে মিথ্যা জায়েয। উভয়পক্ষের বিবাদ মিটানোর জন্য শরিয়ত মিথ্যা বলাকে বৈধ করেছেন। অশান্তি সৃষ্টিকারী সত্য কথার চেয়ে শান্তিকামী মিথ্যা কথা বলা ঢের ভালো।
        </item>
        <item>একদা আরব দেশে এক রাজদরাবারে লাইলী-মজনুর দুঃখময় ব্যর্থ প্রেমের কাহিনী বর্ণনা করা হয়েছিল। বলা হয়েছিল ধনকুবের পুত্র কায়েস তার প্রচুর ধন-সম্পদ, বিদ্যা-বুদ্ধি ও সামাজিক মর্যাদা থাকা সত্ত্বেও একমাত্র লাইলীর প্রেমে পাগল হয়ে বলে-জংগএল বাস করেছে। একটা সামান্য নারীর অভাবে উন্মাত্ত হয়ে সে নিজের আত্ন-মর্যাদা, বুদ্ধি-বিবেচনা সবকিছু বিসর্জন দিয়ে বসেছে। সব কিছু শুনে বাদশা মজনুকে হাজির করলেন এবং খুব রকম তিরষ্কার করে বললেনঃ ওরে উন্মাদ! সৃষ্টির সেরা মানব সামাজে কি এমন ক্রটি পেলে যে, মানুষের সংশ্রব বর্জন করে তুমি জংগলের জীব-জানোয়ারের সঙ্গে জীবন-যাপন করা শুরু করেছ?
মজনু দীর্ঘ নিঃশ্বাস ছেড়ে কেঁদে দিয়ে বললঃ
বন্ধুরা মোরে ভর্তসনা করে
কেন এত ভালোবাসি তারে
একবার তারে দেখিলে নজরে
দোষ কেহ দিত না আমারে
দেখিলে তোমার মুখ মুগ্ধ হত তার চোখ
যেই মোরে দেয় অপবাদ।
লেবুর বদলে হাত কাটিত সে নির্ঘাত দেখিত না মোর অপরাধ।
ক্রীতদাস ইউসুফের প্রেমে মাতোয়ারা হওয়ার দরুন মিশরের সম্ভ্রান্ত মহিলারা বিবি জুলেখার নিন্দা করত। হযরত ইউসুফকে তাদের সামনে হাজির করা হলে তার অতুলনীয় রূপ-সৌন্দর্য দর্শনে বিষ্ময়ে চেতনা হারা হয়ে লেবু কাটতে গিয়ে তারা নিজ নিজ হাতের আঙ্গুল কেটে ফেলে ছিল। তোমরাও যদি লাইলীর অপূর্ব সৌন্দর্য একবার দেখতে তা হলে প্রবাহিত রহস্য অনুধাবন করে আমার সপক্ষে সাক্ষ্য দিতে এবং আমাকে অযথা তিরষ্কার করতে না।
মজনুর মন্তব্য শুনে বাদশার মনে কৌতূহল হল। তাহলে লাইলীকে একবার দেখা দরকার। কত আকর্ষনীয় তার রূপলাবণ্য। যার মোহে একটি অমূল্য জীবন বিনষ্ট হতে যাচ্ছে। লাইলীকে রাজ সকাশে হাজির করার জন্য তখনই লোক পাঠান হলো। বিভিন্ন গোত্রের মধ্যে অনুসন্ধানের পর পাওয়া গেল এবং রাজদরবারে এনে বসান হলো। খুব মনোযোগের সাথে বাদশা লাইলীর আপাদমস্তক নিরীক্ষণ করলেন। কোন অসাধারণত্ব তার নজরে পড়লো না। বরং তার শাহী সৃষ্টিতে লাইলীর রূপ খুবই তুচ্ছ ও মামুলী মনে হল। কারণ তার চেয়ে অধিকতর রূপ-লাবণ্যবতী বহু মেয়ে তার দাসী বান্দীদের মধ্যে বিদ্যমান ছিল।
মজনু তার প্রজ্ঞার আলোকে বাদশার মনোভাব বুজতে পেরে বললঃ
লাইলীর অতুলনীয় সৌন্দর্য উপলব্ধি করতে হলে মজনুর মুগ্ধ নয়নের প্রয়োজন।
“ দয়া নাহি হয় কারো মোর বেদনায়,
ব্যথার দরদী মোর নাই কেহ হায়।
মোর মত ব্যথাহত পাইতাম যদি
কাষ্টসম জ্বলিতাম দেহে নিরবধি।”
শিক্ষাঃ যার মনে যার লাগে তারে কি আর ভোলা যায়। প্রেম এমন জিনিস যার দ্বারা উঁচু-নিচু, রাজা-প্রজা, দাস-দাসী, জাত-বর্ণে প্রভেদ করে না। চোখে যাকে ভালো লাগে সে যে জাতের হোক না কেন তাকে ছাড়া দুনিয়ার অন্য কেউ উত্তম নয়, প্রেমিকের চোখে প্রেমিকাকে যেভাবে দেখে অন্য মানুষ তাদেরকে সেভাবে দেখে না। কোন প্রেমিকা যদি কালো বা কুতসিতও হয়, প্রেমিকের চোখে সে সুন্দর।
        </item>
        <item>প্রাচীনকালে নওশেরোয়া নামে একজন বিখ্যাত বাদশা ছিলেন। ন্যায় বিচার ও জনপ্রিয়তায় তাঁর সুনাম ছিল জগত জোড়া। কর্মচারীবৃন্দ ও প্রজাসাধারণ সবাইকে তিনি পরম স্নেহের চোখে দেখতেন।
তাঁর পুত্র হরমুজ কিন্তু অন্য প্রকৃতির লোক ছিলেন। তিনি ছিলেন খুব দৃঢ়চেতা ও কঠোর প্রকৃতির নরপতি। তাই যুবরাজ থাকা অবধি আমির ওমরাহগণ সবাই তাঁকে ভয়ের চোখে দেখত।
পিতার মৃত্যুর পর হরমুজ সিংহাসনে বসলেন। অল্পদিন পরে সামান্য কারণে তিনি প্রবীণ মন্রীকে পদচ্যুত ও বন্দী করলেন। বন্ধু-বান্ধবরা জানতে চাইলেন, কি কারণে বৃদ্ধ উজীরকে বন্দী করা হলো? যিনি আপনার পিতার আমল থেকে বিশ্বস্ত ও অভিজ্ঞ উপদেষ্টা হিসেবে বিখ্যাত ছিলেন। তার অপরাধ কি?
হরমুজ উত্তর দিলেনঃ তাঁর কোন অপরাধ আমার জানা নেই। তবে এটুকু ভালো করে জানা আছে যে, সে মনে মনে আমাকে অত্যন্ত ভয় করে। আমার ওপর তার নিরাপত্তার আস্থা নেই। সুতরাং আমার দ্বারা তার ক্ষতির আশঙ্খা দেখলেই সে আমার অপসারণ বা প্রাণনাশের চেষ্টার ক্রুটি করবে না। তাই জ্ঞানী লোকের পরামর্শে তাকে বন্দী করে রেখেছি।
শিক্ষাঃ অনেক ছেলে পিতার স্বভাব ও প্রকৃতি অনুযায়ী হয় না। সম্পূর্ণ ব্যতিক্রমভাবে নিজেকে গড়ে তোলে। জ্ঞানী ব্যক্তিরা ভবিষ্যতি চিন্তা করে চলে, জীবন চলার পথে প্রতিবন্ধকতার কাঁটা তা আগেই সরিয়ে ফেলে। ভবিষ্যত জীবন যাতে নিরাপদে কাটাতে পারে।

        </item>
        <item>এক বাদশা নৌকায় চড়ে কোথাও যাচ্ছিলেন। তার সাথে পারস্য দেশের এক ভৃত্য ছিল। ভৃত্যটি কোনদিন নৌকা দেখেনি, নৌকায় চড়েনি। ভয়ে ভয়ে সে নৌকায় উঠল বটে, কিন্তু এক মুহুর্তের জন্যও সে স্থির হয়ে বসতে পারল না। নৌকা একটু এদিক-ওদিক কাত হলেই সে ভয়ে কাঁদতে শুরু করে এবং বলির পাঠার মত থর থর করে কাঁপতে লাগল। ভৃত্যের এই অস্থিরতা ও চেঁচামেচিতে বাদশা খুব বিরক্তিবোধ করতে লাগলেন। তার শাহী বিলাসী মেজাজের পক্ষে এই ধরনের অযথা উৎপাত সহ্য করা কঠিন হয়ে পড়ল। নৌকা ভ্রমনের আনন্দটা একেবারে মাঠে মারা যাবার পথে।
সবাই তাকে বুঝাতে ও প্রবোধ দিতে লাগলেন যে, নদীপথে নৌকা নিরাপদ যানবহন। ভয়ের কোনই কারন নেই।
কিন্তু কিছুতেই সে নিজেকে নিরাপদ মনে করতে পারল না। আরোহীদের যার মাথায় যত বুদ্ধি ছিল খাটান হলো এবং যার যত কৌশল ছিল, সবই অবলম্বন করা হলো, কিন্তু কিছুতেই তাকে শান্ত করা গেল না।
নৌকায় একজন বিজ্ঞ প্রবীণ লোক ছিলেন। তিনি বাদশাকে বললেনঃ হুজুর যদি অনুমতি দেন তবে ওকে আমি শান্ত করতে পারি। বাদশা খুশি হয়ে বললেনঃ মেহেরবানী করে যদি তা পারেন তাহলে যারপরনাই খুশি হব।
বিজ্ঞ লোকটা এরপর ভৃত্যেকে ধরে নদীতে ফেলে দিলেন। লোকটা সাঁতার জানত না। কয়েকটা চুবনী খেয়ে কিছুক্ষন দাপাদাপি করে যখন সে নিস্তেজ হয়ে গেল এবং ডুবে যাবার উপক্রম হলো, তখন তার চুল ধরে টেনে নৌকার পেছন দিকে এনে হালের সাথে তার দুই হাত এমনভাবে বাঁধলেন যাতে ডুবে মারা যেতে না পারে।
তুফানে ঝাপটায় হাবুডুবু খেয়ে যখন সে খুব কাতর হয়ে পড়ল এবং তাকে নৌকায় উঠাবার জন্য খুব অনুনয় বিনয় করে কাঁদতে শুরু করল, তখন তাকে নৌকায় উঠানো হলো। নৌকায় উঠে সে সুবোধ বালকের মত একপাশে চুপ করে বসল। তার অস্থিরতা প্রকাশ করল না।
বাদশা তাজ্জব হয়ে বললেনঃ কি আশ্চার্য এতগুলো লোকের উপদেশ কার্যকারী হল না, আর এই প্রক্রিয়ায় সে একেবারে শান্তশিষ্ট বনে গেল। এর ভেতর কি রহস্য আছে দয়া করে বুঝিয়ে দিন।
জ্ঞানী লোকটা বললেনঃ হুজুর! পানিতে ডুবে যাওয়ার কার্য সম্বন্ধে তার বাস্তব পূর্ব অভিজ্ঞতা ছিল না! সুতরাং নৌকা সে একটা নিরাপদ যানবহন একথা তাকে শুধু যুক্তি উপদেশ দিয়ে বুঝালে সে কি করে বুঝবে? সুস্থতার মূল্য সেই জানে, যে রোগ যাতনা ভোগ করেছে। নৌকার নিরাপত্তা সম্বন্ধে এখন তার বাস্তব জ্ঞান হয়েছে। তাই যে নৌকায় সে এক মুহুর্তের জন্য স্থির হয়ে বসতে পারেনি-সেই নৌকায় ওঠার জন্য এখন সে ব্যাকুল হয়েছে। বাস্তব জ্ঞান ছাড়া যুক্তি কার্যকারী হয় না।
শিক্ষাঃ যার বাস্তব অভিজ্ঞতা নেই তাকে বুঝ দিয়ে লাভ নেই। বাস্তবতাই মানুষকে সঠিক পথ দেখায়। দুনিয়ার জ্ঞানী-গুনী ব্যক্তিরা যতই জ্ঞান বিতরণ করুক না কেন, বাস্তবতার সান্নিধ্যে না আসলে একজন মানুষ সত্যিকার বিজ্ঞ হতে পারে না।
        </item>
        <item>পারস্য দেশে এক রাজা ছিল। রাজা হলে কি হবে? লোকটা ছিল হৃদয়হীন, নিষ্ঠুর প্রকৃতির। দয়ামায়া বলতে তাঁর প্রানে কিছুই ছিল না। প্রজাসাধারনের অর্থসম্পদ আত্নসাত করার লোভে তাদের ওপর জোর জুলুম চালাতে তার মোটেই দ্বিধাবোধ হতো না। রাজার হৃদয়হীন ব্যবহারে তার অধিনস্থ কর্মচারীরাও তার ওপর সন্তুষ্ট ছিল না। ক্রমান্বনে অবস্থা এমন পর্যায়ে এসে দাঁড়াল যে, তার নির্মম অত্যাচারে টিকতে না পেরে অনেক নিরীহ প্রজা তার রাজ্য ছেড়ে অন্য রাজ্যে গিয়ে আশ্রয় নিতে লাগল এবং দিন দিন প্রজার সংখ্যা কমতে শুরু করল। রাজস্ব আদায় কমে যাওয়ায় রাজকোষ শূন্য হয়ে এলো। দেশের উন্নয়নমূলক কাজ বন্ধ হয়ে গেল। সেনাবাহিনীর জওয়ানেরা যথারীতি বেতন ভাতাদি না পাওয়ায় তাদের মাঝে অসন্তোষ দানা বেঁধে উঠল। এই রাজ্যের প্রতি প্রতিবেশী রাজার লোলুপ দৃষ্টি ছিল। সুযোগ বুঝে তারা আক্রমনের প্রস্তুতি নিয়ে শক্তি সঞ্চয় করতে শুরু করল। দেশ রক্ষার জন্য রাজ কর্মচারী থেকে শুরু করে প্রজাসাধারণ পর্যন্ত কারো ভেতর কোন উতসাহ উদ্দীপনার লক্ষণ দেখা গেল না।
একদা সেই রাজার দরবারে প্রসিদ্ধ শাহানামা কাব্য পড়া হচ্ছিল। বিষয়বস্তু ছিল সম্রাট জোহাকের পতন ও ফেঁরিদুনের অভ্যুত্থান কাহিনী। প্রধানমন্ত্রী বাদশাকে জিজ্ঞেস করলেনঃ ফেঁরিদূন একজন সাধারণ লোক ছিলেন। তার না ছিল অর্থ সম্পদ, না ছিল সৈন্যসামান্ত। এই অবস্থার ভেতর দিয়ে তিনি জোহাকের মত একজন শক্তিশালী সম্রাটের বিরুদ্ধে অভ্যুত্থান ঘটিয়ে কিভাবে তার সিংহাসন অধিকার করেছিলেন, তা জানেন কি?
বাদশা উত্তরে বললেনঃ শুনেছি দেশের জনগণ তার নেতৃত্বে আস্থাবান হয়ে তার পতাকাতলে সমবেত হয়ে তাঁকে শক্তিশালী করেছিল। তাই তিনি অনায়াসে জয়লাভ করে রাজ্যাধিপতি হতে পেরেছিলেন।
মন্ত্রীমহোদয় বললেনঃ দেশের জনসমর্থনই শক্তির উতস এবং রাজ্য প্রাপ্তির কারণ বলে যদি জানেন, তাহলে জনসাধারনের ওপর জুলুম করে জনমন ক্ষুবধ করেন কেন? আপনার কার্যকলাপে মনে হয় রাজত্ব করার ইচ্ছাই আপনার নেই।
“প্রজাগণ প্রত্রবত কর পালন,
প্রজার শক্তিতে হয় রাজ্য শক্তিমান’।
বাদশা জিজ্ঞেস করলেনঃ জনগন, রাজকর্মচারি ও সেনাবাহিনীর অকুন্ঠ সমর্থন লাভ করার উপায় কি?
মন্ত্রী উত্তর দিলেনঃ রাজা বাদশাহদের দুটো গুণ থাকা অপরিহার্য। একটা হলো, কর্মচারীবৃন্ধ ও প্রজাসাধারণকে পুত্রের মত প্রতিপালন করা এবং অপরটি তাদের জানমাল ও ইজ্জতের নিরাপত্তা নিশ্চিতকরণ। দুঃখের বিষয়, এ দুটো গুনের কোনটাই আপনার মধ্যে নেই। আপনার রাজত্ব কি করে রক্ষা পাবে?
হিতাকাঙ্খী মন্ত্রীর উপদেশ ও পরামর্শ বাদশার মনঃপুত হলো না, বরং মন্ত্রীর কথায় অসন্তুষ্ট হয়ে তাকে কারাগারে নিক্ষেপ করলেন।
অল্পদিন যেতে না যেতেই বাদশার চাচাত ভাইয়েরা তার বিরুদ্ধে মাথাচারা দিয়ে উঠল এবং তাদের পৈত্রিক রাজত্ব দাবি করে যুদ্ধের জন্য প্রস্তুত হলো। যে সকল প্রজা রাজার অত্যাচারে অতিষ্ঠ হয়ে দেশ ছেড়ে পালিয়ে ছিল, তারা এবং স্থানীয় বিক্ষুব্ধ জনগণ সদলবলে বিপক্ষের সেনাবাহিনীতে যোগ দিল। ফলে অনায়াসে রাজ্য তার হাতছাড়া হয়ে বিপক্ষের অধিকারে চলে গেল।
শিক্ষাঃ রাজ্য শাসন করতে হলে রাজার বহু গুণ থাকা প্রয়োজন। প্রজাসাধারণের মন জয় করে চলতে হবে। তাদেরকে আপনজন মনে করতে হবে। তাদের জানমাল ও ইজ্জতের নিরাপত্তার ব্যবস্থা করতে হবে। তাদের জানমাল ও ইজ্জতের নিরাপত্তার ব্যবস্থা করতে হবে। পক্ষান্তরে রাজা যদি কর্কশ মেজাজের হয়, দেশের সৈন্য সামান্তও প্রজাদের সাথে ভালো ব্যবহার না করে, তবে রাজ্যের ক্ষমতা অল্পের মধ্যেই চলে যাবে।
        </item>
        <item>আরব দেশের একদল দুর্ধর্ষ দস্যু এক গিরিপথের পাশে ঘাঁটি করে থাকত এবং সুযোগ মত পথিকদের কাফেলা আক্রমণ করে লুটতরাজ করত। আশেপাশের বাসিন্দারাও তাদের আক্রমণ ও অত্যাচার থেকে রেহাই পেত না। ফলে সেই গিরিপথ দিয়ে লোক চলাচল এবং বণিকদের ব্যবসা বন্ধ হবার উপক্রম হলো। স্থানীয় বাসিন্দারাও তাদের ভয়ে সর্বদা ভীত সন্ত্রস্থ থাকত। বাদশার সেনাবাহিনী যথেষ্ট চেষ্টা করেও তাদেরকেও দমন করতে সমর্থ হল না। কারণ তাদের আশ্রয়স্থল পাহাড়ের ওপরে এমন নির্ভত জংগলের মধ্যে অবস্থিত ছিল, যা খুঁজে বের করা এবং তাদেরকে গ্রেফতার করা সহজ সাধ্য ছিল না। অথচ প্রজাসাধারণের জানমালের নিরাপত্তার খাতিরে এই দস্যুদেরকে নির্মল করা আশু প্রয়োজন। দেশের চিন্তাশীল নেতৃবৃন্দ ভাবলেন, এভাবে এদেরকে আরো কিছু দিন প্রশ্রয় দিলে এরা আরো শক্তিশালী হবে, তখন এদের মোকাবিলা করা অত্যন্ত কঠিন হয়ে পড়বে।
উচ্চ পর্যায়ের পরামর্শ সভা বসল। স্থির হল, একদল অভিজ্ঞ গুপ্তচর তাদের গতিবিধি লক্ষ্য করে তাদের আড্ডা আবিষ্কার করবে। তারপর সাহসী দূরদর্শী এবং সমর কুশল একদল সৈন্য ওদের ঘাঁটির আশেপাশের জংগলে খুব সাবধানে লুকিয়ে থাকবে। যখন ওরা ডাকাতি শেষে ঘাঁটির ফিরবে এবং লুট করা মাল ও আস্ত্রশস্ত্র খুলে রেখে ঘুমিয়ে পড়বে , তখন তারা গুপ্তস্থান থেকে হঠাত ওদেরকে ঘিরে ফেলবে। যেমন কথা, তেমনি কাজ। যথাসময়ে দস্যুদেরকে বন্দী করে রাজদরবারে আনা হলো। বাদশা তাদের সবাইকে হত্যা করার হুকুম দিলেন।
দস্যুদের মধ্যে কচি বয়সের একটা ছেলেও ছিল। তার চেহারা ছিল যেমন সুন্দর, স্বাস্থ্যও ছিল তেমনি ভালো। দেখলে মনে হয় ভদ্র পরিবারের সন্তান। ছেলেটার প্রিয়দর্শন চেহারা দেখে একজন মন্ত্রীর প্রাণে স্নেহের সঞ্চার হলো, এমন সুন্দর একটা কিশোর বালককে হত্যা করতে তার মন কিছুতেই সায় দিচ্ছিল না। তিনি বাদশার সামনে নতজানু হয়ে করজোড়ে নিবেদন করলেনঃ জাঁহাপানা! দয়া করে যদি এ ছেলেটার প্রাণ ভিক্ষা দিতেন, তবে বান্দা চিরকৃতজ্ঞ ও বাধিত হত। হুজুরের অনুমতি পেলে আমি তাকে লেখাপড়া শিখিয়ে মানুষ করতাম।
মন্ত্রীর সুপারিশে বাদশা বিরক্ত হলেন। তার রাজোচিত মার্জিত বুদ্ধিতে কাজটা সঙ্গত মনে হলো না। কারণ, বংশগত মন্দ স্বভাব সুশিক্ষায় পরিবর্তিত হয় না। তিনি মন্তব্য করলেনঃ
“নিচ বংশে জন্ম যার নিচ তার মন,
সুশিক্ষায় ভালো তা যে হয় না কখন।
অধমের শিক্ষাদান সার্থক না হয়,
গম্বুজের পরে যেমন ঢিল নাই রয়।“
এই দুষ্টু বদমায়েশদেরকে সমুলে বিনাশ করাই উত্তম। আগুন নিভিয়ে ফুলকি রেখে দেয়া বা সাপ মেরে তার বাচ্চা পোষা বুদ্ধিমানের কাজ হবে না।
মন্ত্রী মহোদয় সবকিছু শুনলেন এবং অনিচ্ছা সত্ত্বেও ভদ্রতার খাতিরে বাদশার কথা সমর্থন করলেন। বাদশার সুচিন্তিত অভিমতের ভুয়সী প্রশংসাও করলেন। সঙ্গে সঙে এও বললেনঃ হুজুর যা বলেছেন, তা বাস্তব সত্য। দস্যুদলে থেকে ছেলেটা বড় হলে পরিণামে দস্যু হতো। কিন্তু আমার মনে হয়, ছেলেটার একেবারে কচি বয়স। জীবন যৌবনের স্বাধ এখনও পায়নি। কোনও প্রকারের পাপের কালিমা এখনও তার স্বচ্ছ অন্তঃকরণকে মলিন করেনি। ওদের জাতীয় নির্মম হিংস্র স্বভাবের মোহ আজো ওর কচি মনে দাগ কাটেনি। ফেরেশতার মত নিষ্পাপ কোমলমতি বালক। এখন থেকে যদি ওকে সুশিক্ষা দেয়া হয় এবং আমাদের মার্জিত ভদ্র পরিবেশে রেখে ভদ্রতা, মানবতা ও আদব-কায়দা শেখান হয়, তবে নিশ্চয় জ্ঞানী ও চরিত্রবান হবে। সৎ সংগে স্বভাব পরিবর্তনের সময় এখনও তার রয়েছে। হাদীস শরীফে আছেঃ প্রত্যেক শিশু প্রকৃতিগতভাবে সৎ মুসলিম হয়েই ভূমিষ্ঠ হয়। পরে পিতামাতা তাকে নিজ নিজ ধর্মের বিধান শিক্ষা দেয়। বাবা-মা ইহুদি হলে ইহুদি, খ্রিষ্টান হলে খ্রিষ্টান এবং অগ্নি উপাসক হলে অগ্নি উপাসক দলভুক্ত হয়। ভাল লোকের সংশ্রবে থেকে কত মন্দলোক ভালো হয়ে যায়। আবার মন্দ লোকের সংশ্রবে থেকে কত ভালো লোকও মন্দ হয় যায়।
“নবীর পুত্র হলো কাফের মিশে সে কাফের সনে,
কুকুর সে পেল মানুষের মান সত্যের অনুগমনে।‘
মন্ত্রীমহোদয়ের যুক্তিপূর্ণ মন্তব্য শুনে সভাসদ্গণের অনেকে তার পক্ষ সমর্থন করলেন এবং তার সাথে ছেলেটার মুক্তির আবেদন জানালেন।
অগ্যতা বাদশাহ তার দন্ডাদেশ মওকুফ করে দিলেন এবং বললেনঃ আপনাদের অনুরোধে ওকে ক্ষমা করলাম বটে। কিন্তু কাজটা আমার বিবেচনায় সঙ্গত মনে হলো না। কারন জ্ঞানি লোকেরা বলে গেছেনঃ শত্রুকে অক্ষম মনে করে তুচ্ছ করা উচিত নয়। সঙ্কীর্ন পয়ঃপ্রণালী অনেক সময় বিরাট নদীতে পরিণত হতে দেখা গেছে।
মন্ত্রীমহোদয় আদর করে ছেলেটাকে বাড়ি নিয়ে এলেন এবং পরম যত্নে প্রতিপালিত করতে লাগলেন। তার সুশিক্ষার জন্য উপযুক্ত শিক্ষক নিযুক্ত করা হলো। ছেলেটা খুব মেধাবী ও হুঁশিয়ার ছিল। নিজ প্রতিভা বলে অল্প দিনের মধ্যে সে লেখাপড়ায় বেশ উন্নতি দেখাতে লাগল।
জ্ঞান-বুদ্ধি স্বভাব চরিত্র ও ভদ্র ব্যবহারে সে সবার প্রিয় পাত্র হয় উঠল।
শাহী দরবারের আদব-কায়দা ও চালচলনে সে বেশ অভ্যস্ত হলো।
একদা মন্ত্রীমহোদয় রাজদরবারে কথা প্রসঙ্গে ওই ছেলেটার গুণকীর্তন করে বললেনঃ সুশিক্ষা ওর ভেতর এমনি তাছির করেছে যে, তার পৈত্রিক অসভ্য স্বভাব একদম দূরীভূত হয়ে গেছে।
বাদশা একটু মুচকি হেসে বললেনঃ
পরিণামে শৃগাল বাচ্চা শৃগালই রয়,
যদিও সে লোকালয়ে সুশিক্ষিত হয়।
এভাবে কয়েকটা দিন গড়িয়ে গেল। গতিশীল দুনিয়ার চিরন্তন নিয়মে সেই বালকও যৌবনে পদার্পন করলো। মন্ত্রীর পালক পুত্র হিসেবে সবাই তাকে সমীহ করে চলে। তার বন্ধুবান্ধবেরও অভাব নেই।
দেশের ভেতর একদল দুষ্কৃতিকারী ছিল। ওই যুবক গোপনে গোপনে কবে তাদের হাতে হাত মিলিয়েছে তা কেউই টের পায়নি। একদিন সময় সুযোগমত সকল কৃতজ্ঞতার বন্ধন ছিন্ন করে সে তার প্রতিপালক মন্ত্রীকে ও তার উভয় পুত্রকে হত্যা করে তাদের সকল ধনসম্পদ নিয়ে দস্যু দলে ভিড়ে গেল এবং শহর ছেড়ে সেই পাহাড়ের ঘাঁটিতে গিয়ে বাবার স্থান অধিকার করে বসলো। এই সংবাদ শুনে বাদশা আক্ষেপ করে বললেনঃ
“নিকৃষ্ট লোহায় কভু হয়না তলোয়ার,
ইতর শেখে না কভু ভদ্র ব্যবহার।
বরষার বারি ঝরে সর্বত্র সমান,
কোথাও আগাছা জন্মে কোথা ফলে ধান।
লোনা জমি নেবে নাকো সোনার ফসল,
মেহনত যতই কর সকলই বিফল।
ভালোদের ক্ষতি করা অন্যায় যেমন,
মন্দদের হিত করা দোষের তেমন।‘
শিক্ষাঃ ইবলিসের ঔরষে ইবলিসই জন্ম হয়। সেখান থেকে ফেরেশতা বা মানুষ পয়দা হওয়ার চিন্তা করা যায় না। শত্রুর সন্তান চির শত্রুই হয়, তাকে দুধ কলা দিয়ে পোষা মানে শত্রুকে বলিষ্ঠ করে তোলা। জ্ঞানী লোকেরা কখনও আগুন নিভিয়ে ফুলকি রাখে না অথবা সাপ মেরে তার বাচ্চা পোষে না। পাপী লোকের সন্তানের মধ্যে এক সময় পাপের কালিমার বীভৎস রূপ ফুটে উঠবেই, তাকে সতই সাধু প্রকৃতির লোক মনে হোক না কেন। শুকরের বাচ্চা শুকরই হবে, যতই তাকে পোষা হোক না কেন, সুযোগ পেলে সে মলমূত্রে অবস্থান করবেই।
        </item>
        <item>বিখ্যাত ন্যায়পরায়ন বাদশা নওশেরোয়া একবার জংগলে হরিণ শিকারে গিয়েছিলেন। হরিণ শিকার করে তার মাংস দিয়ে কাবাব তৈরী করতে হুকুম দিলেন। ঘটনাক্রমে তাদের সঙ্গে লবণ ছিল না। লবণ আনার জন্য এক ভৃত্যকে গ্রামে পাঠানো হলো। বাদশাহ বলে দিলেনঃ খবরদার লবণ যেন দাম দিয়ে কিনে আনা হয়। আমার খাতিরে কেউ যদি খুশি হয়ে দেয়, তবুও বিনা মূল্যে আনবে না। তাতে একটা কুপ্রথা চালু হয়ে যাবে।
সঙ্গীরা বললেনঃ সামান্য একটু লবণ আনবেন তাতে কি এমন মারাত্নক ক্ষতি হবে।
বাদশাহ বললেনঃ অন্যায়ের ভিত্তি প্রথমত খুব ক্ষুদ্রই থাকে। পরে যে আসে সে একটু বাড়ায়, এমনি করে গোটা দুনিয়া অন্যায়ে ছেয়ে যায়।

“রাজা যদি খায় প্রজার গাছের
একটি মাত্র কুল,
ভৃত্যেরা তার ফেলিবে উপড়ি
সেই বৃক্ষের মূল।
বাদশা অর্ধেক ডিমও যদি কারে
অন্যায় ভাবে লয়।
হাজার মুরগি জোর করে নিতে
সেনারা পাবেন ভয়।”
শিক্ষাঃ রাজা বাদশাহরা মোবাহ কাজ করলে প্রজা সাধারণ তা ফরযের ন্যায় করার জন্য উতসাহবোধ করে। সমাজের প্রভাবশালী ব্যক্তিরা কোন ছোট গুনাহ করলে সধারণ লোকেরা তা দ্বিগুন উতসাহের সাথে করতে থাকে। তাই তাদের এমন কোন অপরাধ করা উচিত নয়; যা সাধারন মানুষকে পাপের দিকে ধাবিত করে।
        </item>
        <item>একদা রাতের বেলায় আমার এক প্রিয় বন্ধু হঠাত এসে আমার সামনে হাজির। সে ছিল আমার পরম প্রিয়পাত্র। কালের কুটিল বিবর্তনে বহুদিন ধরে তার বিরহ বিচ্ছেদে আমি বিশেষভাবে বেদনাবোধ করছিলাম এবং অধীর আগ্রহে তার আগমন প্রতিক্ষায় প্রহর গুণছিলাম। সম্পূর্ণ অপ্রত্যাশিতভাবে প্রিয় পাত্রকে পাশে পেয়ে আনন্দে আত্নহারা হয়ে গেলাম এবং এত দ্রুত আসন ছেড়ে উঠে বন্ধুকে বুকে জড়িয়ে ধরলাম যে, আমার আমার জামার আস্তিনের ঝাপটা লেগে আলোটা নিভে গেল।

বন্ধু! আমার পাশে বসেই আমাকে তিরষ্কার করতে শুরু করল।

বললঃ বন্ধু! আমাকে দেখেই আলো নিভিয়ে দিলে কারণ কি?

বললামঃ ভাই, দুটো কারণে আলো নিভিয়েছিঃ

প্রথম কারন এই যে, তুমি ভিতরে আসার সাথে সাথে আমার মনে হল সূর্য যেন উদয় হয়েছে। তোমার আলোকে ঘর ঝলমল করছে। কাজেই আলো রাখার প্রয়োজন নেই।

আর দ্বিতীয় কারনঃ আমার দুটো লাইন কবিতা মনে পড়ে গেলঃ

“যদি দেখ হাসি মাখা মুখে

প্রিয়জন ঘরে এলো।

তারে হাত ঘরে বসাও আদরে

আলোটা নিভিয়ে ফেলো।”

 শিক্ষাঃ মানুষ পুরনো বন্ধুকে পেয়ে আত্নহারা হয়ে যায়। পুরনো বন্ধুকে পেলে হারানো অনেক কথা হৃদয়পটে জেগে উঠে। মনে হয় যেন অমাবশ্যার রাতে আকাশে পূর্ণিমার চাঁদ উঠেছে।
        </item>
        <item>এক ওস্তাদজী এক মক্তবে শিক্ষকতা করতেন। অনেক কোমলমতি ছাত্র-ছাত্রী তার কাছে পড়াশুনা করত। তাদের মাঝে এক ছাত্র ছিল সর্বাঙ্গ সুন্দর। তার বাইরের রুপলাবন্য ছিল যেমন সদ্য ফোটা গোলাপ ফুলের মত সুন্দর, ভেতরের মনটাও ছিল তেমনি ফেরেশতার মতো নির্মল ও পবিত্র। অধকন্তু তার কন্ঠস্বর ছিল অত্যন্ত মধুর। অপূর্ব সৌন্দর্য সুষমায় অল্পদিনেই সে ওস্তাদের হৃদয়-মন মুগ্ধ করে ফেলেন। ফলে অন্যান্য শিক্ষার্থীদের কোন দোষত্রটি পেলে তিনি যেমন করে শাসন করতেন, মানবসুলভ দুর্বলতাবশত এই ছেলেটার বেলায় তেমন কঠোর ব্যবহার করতে পারতেন না।

একদিন্ন ছেলেটা ওস্তাদজীকে বললঃ হুজুর আমার পড়াশুনার ব্যাপারে আপনি যেমন তীক্ষ্ণ দৃষ্টি রাখেন, আমার চরিত্র গঠনের দিকেও দয়া করে তেমনই মনোযোগ রাখবেন। আপনার অতিরিক্ত স্নেহ পেয়ে আমি যেন বেয়াদব উচ্ছৃঙ্খল হয়ে না যাই, আমার আদব-আখলাক এবং চলাফেরায় যদি কোন দোষত্রূটি দেখেন, তা হলে দয়া করে আমাকে জানাবেন। আমি সেই দোষ সংশোধনে সচেষ্ট হব।

ওস্তাদজী সস্নেহে বললেনঃ প্রিয় বতস! ও কথাটা আমার কাছে জিজ্ঞেস না করে অন্য কাউকে জিজ্ঞেস কর। কেননা, আমার চোখে তুমি সর্বাঙ্গ সুন্দর। তোমার প্রতি আমি যে ধারণা পোষন করি, তাতে তোমার গুণ ছাড়া কোন দোষই আমার নজরে পড়ে না।

শিক্ষাঃ যিনি ওস্তাদ তিনি হলেন মানুষ গড়ার কারিগর। সকল ছাত্রদেরকে সমান নজরে দেখা উচিত। তারপরও যদি কোন ছাত্রকে অধিক ভালোবাসে তবে তার ভালোবাসা দ্বারা যেন ছাত্রের ক্ষতি না হয়।
        </item>
        <item>এক মুরীদ তার পীরের কাছে দুঃখ প্রকাশ করে বলেছিলঃ হুজুর লোকজনের হুকুমে বড় পেরেশানীর মধ্যে আছি। লোকজন এতবেশি আমার কাছে যাতায়াত করে যে, তাদের তাড়নায় সর্বদা অস্থির থাকতে হয়। নিরালায় ইবাদত করার ফুরসুতই পাই না। কি করি?

পীর সাহেব পরামর্শ দিলেনঃ বাবা গরীব লোক যারা আসে, তাদেরকে কিছু কিছু কর্জ দিও। আর ধনী যারা আসে, তাদের কাছে কিছু সাহায্য যেয়ো। তাহলে দেখবে তোমার কাছে আর কেউ ঘেষবে না।

শিক্ষাঃ যারা খদাপ্রেমিক, দ্বীনদার ও পরহেজগার তাদের নিকট বরকত হাছিলের জন্যে সাধারন লোক গমন করে থাকে। অথচ তারা চায় নির্জনে বসে আল্লাহর ইবাদত করতে। লোকালয় নির্জনতা অবলম্বনের সহজ পথ হলো ধনীদের থেকে কর্জ নেয়া এবং গরীবদেরকে ঋণ দেয়া।
        </item>
        <item>জ্ঞানী মনীষীরা তাদের গ্রন্থে লিখেছেন যে, অন্যান্য কীট- পতঙ্গের মত বিছার ভূমিষ্ট হবার নির্দিষ্ট সময় নেই। ওগুলো নিজেদের মায়ের উদরের গোশত খেয়ে যখন পেট ফেটে যায়, তখন মা মারা যায় এবং বাচ্চারা বেরিয়ে চারদিকে ছড়িয়ে পড়ে। বিছার গর্তে যে খোলস দেখতে পাওয়া যায়, এগুলো সেই মৃত মায়ের দেহাবশেষ।

এই তত্ত্ব একজন বুজুর্গ লোকের সামনে বর্ণনা করছিলাম। তিনি বললেনঃ এ কথার সত্যতা সম্পর্কে আমার বিবেকও সায় দেয়। এ রকম হওয়াটাই স্বাভাবিক। কেননা, বিছার শৈশবে তাদের মায়ের সাথে নির্দয় ব্যবহার করে বলেই বড় হয়ে মানুষের এত প্রিয় হয়ে থাকে।

“পিতা বলেছিল তার পুত্রকে একদা,

মোর এই উপদেশ মনে রেখ সদা।

যে করে স্বজন সাথে শত্র ব্যবহার

হবে না কারো বন্ধু জগত মাঝার।”

বিছাকে জিজ্ঞেস করা হয়েছিল তুমি শীতকালে বাইরে বেরোওনা কেন?

সে উত্তরে বলেছিলঃ গ্রীষ্মকালে বেরিয়ে লোকের কাছে যে সম্মান পাই, তার ওপর আবার শীতকালেও বেরোব?

শিক্ষাঃ যেমন কর্ম তেমন ফল। মা-এর সাথে যেরকম ব্যবহার করা হয়, সমাজে ছড়িয়ে পড়লে সেই রকম ব্যবহার পাওয়া যায় আল্লাহ পাকের সৃষ্টির রহস্যের মধ্যে বিছার সৃষ্টি রহস্য আজব ও বৈচিত্র্যময়।
        </item>
        <item>পাশ্চাত্য পরিভ্রমণকালে এক মক্তবে একজন শিক্ষক দেখেছিলাম। ওই ধরনের শিক্ষক আমি আর দেখিনি। লোকটা ছিল বেজায় বদমেজাজী, কর্কশভাষী, নির্দয়, অসামাজিক, কঠোর প্রকৃতির একটা ভয়াবহ মূর্তি। তার মুখের দিকে তাকালে মন বিরক্তিতে ভরে ওঠে, আলাপ করার আগ্রহ থাকে না। আর তার কুরআন শরীফ পড়ানো শুনলে মুসলমানের মনেও ভক্তির পরিবর্তে বিতৃষ্ণা জন্মে। একপাল কোমলমতি নিষ্পাপ ছাত্র-ছাত্রী তার নির্মম নির্যাতনের ভয়ে সদা সন্ত্রস্ত্র। কারো দিকে চেয়ে কেউ একটু মুচকি হাসবে বা একটা শব্দ করবে, তার জো নেই। তার মুখে তর্জন-গর্জন লেগেই আছে, আর তার বলিষ্ঠ নির্দয় হাত দুটো কারো কোমল মুখে চড়, কারো পিঠে বেত্রাঘাত অথবা কারো কান ধরে সজোরে মুচড়ে দেয়া প্রভৃতি শাসন কার্যে ব্যস্ত। সারা মক্তব গৃহটা যেন একটা বিভীষিকার কারাগার। এমন দৃশ্য আমার কঠিনমনে বড় বেদনাদায়ক মালুম হলো।

কিছু দিন পর শুনলাম, কি একটা অন্যায় অপরাধে, সেই শিক্ষককে উত্তম মাধ্যম দিয়ে তাড়িয়ে দেওয়া হয়েছে এবং তার স্থলে আর একজন ভাল শিক্ষক নিযুক্ত করা হয়েছে। বলাবাহুল্য, শুনে স্বভাবতই ভারী খুশি হলাম। নবাগত শিক্ষকটি ছিলেন পূর্বতন শিক্ষকের সম্পূর্ণ বিপরীত স্বভাবের। ইনি ছিলেন সরল স্বভাব, স্পষ্টভাষী, মধুর ব্যবহার, বিনয়ী ও মিশুক প্রকৃতির। বেহুদা কথা বলেন না কারো মনে ব্যথা পায় এমন কাজও করেন না। ছাত্র-ছাত্রীদেরকে পুত্রবত স্নেহ করেন।

অল্পদিনের মধ্যেই শিক্ষার্থীদের মন থেকে শিক্ষক ভীতি উধাও হয়ে গেল। এবং ওস্তাদিনের ফেরশতা স্বাভাবের সুযোগে ছাত্রদের মধ্যে দৈত্যসুলভ স্বভাব দেখা দিতে লাগল। একদল খেলাধুলায় মেতে উঠল আর একদল অপরের মাথায় শ্লেট ভেঙ্গে কুরুক্ষেত্র শুরু করে দিল। ওস্তাদজীর সীমাহীন ধৈর্য থাকার শাসন ক্ষমতা ছিল শিথিল। ফলে

শিক্ষার্থীরা নতুন পড়ালেখা তো ছেড়েই দিল। অধিকন্তু পুরনো পড়া যা ছিল, তাও বেমালুম ভূলে গেল। অবশেষে অবস্থা এমন পর্যায়ে এসে দাঁড়াল যে, বিদ্যালয় আর বিদ্যালয় রইল না। মারামারি ও খেলার আড্ডায় পরিণত হল।

“যে শিক্ষম স্নেহবসে ছাড়িবে শাসন

তার হাতে মাটি হবে ছাত্রের জীবন।”

সপ্তাহ দুই পরে আবার সেই পথ দিয়ে যাচ্ছি-দেখি সেই সাবেক শিক্ষক আবার সগৌরবে তার সাবেক আসন দখল করে জেঁকে বসেছেন। তার দুর্দান্ত প্রতাপে মক্তব গৃহ নিরব, নিস্তব্ধ। ভয়ে ভয়ে সবাই নিজ সবক ইয়াদে ব্যস্ত। ক্ষোভ ও বিরক্তিতে মনটা ভরে উঠল। মুখে বললামঃ আবার কেন ইবলিশকে ফেরশতাদের ওস্তাদ বানান হয়েছে। একজন বিজ্ঞ বহুদর্শী বৃদ্ধ আমার কথা শুনে হেসে দিয়ে বললেনঃ মা-বাবার স্নেহ চুম্বনের চেয়ে ওস্তাদের বেত্রাঘাত উত্তম। শোনেন নি?

“এক রাজা দিয়েছিল পুত্রকে স্কুলে

সোনার প্লেট কিনে দিল তার কোলে

সোনার হরফে লেখা ছিল পাশে তার

পিতৃ স্নেহ হতে, ভাল গুরুর অত্যাচার।”

শিক্ষাঃ যেমন ছাত্র তেমন শিক্ষা গুরু না হলে শিক্ষার মান বৃদ্ধি পায় না। ছাত্র যদি বেয়াদব বা দুষ্টু প্রকৃতির হয় তবে কড়া নজরের শিক্ষক প্রয়োজন। দুষ্টু ছেলেদের গরম মেজাজের শিক্ষক না হলে লেখাপড়া হয় না। ভদ্র, নরম প্রকৃতির ওস্তাদের কাছে দুষ্টু ছেলেদের লেখাপড়া হয় না। তাদের ভদ্রতা ও ধৈর্য্যের কাছে তারা হয়ে উঠে বেয়াদব ও উচ্ছৃঙ্খল।
        </item>
        <item>হযরত লোকমান হাকিম তখন যুবক। একটি ঘটনায় তাকে বন্দী হিসেবে আটক করা হলো। পরে তাকে এক ধনী লোকের ক্রীতদাস হিসেবে বিক্রি করা হলো। সৌভাগ্যক্রমে লোকমানের মনিব ছিলেন একজন বুদ্ধিমান ও রুচিশীল মানুষ। অল্পদিনের মধ্যেই তিনি লোকমানের মধ্যে লুকিয়ে থাকা বুদ্ধি, বিবেক, জ্ঞান, প্রজ্ঞা ও ঈমান দেখে মুগ্ধ হলেন। দেখতে দেখতে মালিক, লোকমান হাকীমকে নিজের সন্তানের মতো ভালোবাসতে লাগলেন। মনিব সবসময় চেষ্টা করতেন, লোকমানের মান-সম্মান যেকোনো অবস্থায় বজায় রাখতে। তিনি তখন খেতে বসতেন তখন লোকমানকে সাথে নিয়েই খেতেন।
হযরত লোকমান নিজে আগে খাবার খেতেন তারপর খাবারের বাকি অংশ খেতো তার মনিব এবং তারপর অন্যান্যরা। লোকমান যদি কোনো কারণে কোনো একটা খাবার না খেতেন তার মনিবও সেই খাবারে মুখ দিত না। একান্তই যদি নিরুপায় হয়ে খেতেই হতো তাহলে এমনভাবে খেতো যেন ইচ্ছে নেই কিংবা ক্ষুধা নেই।

ওই ধনী লোকটির জন্য একদিন কে যেন একটা তরমুজ পাঠিয়েছিল উপহার হিসেবে। লোকটি সঙ্গে সঙ্গে তার এক গোলামকে ডেকে বলল- “এক্ষুণি গিয়ে লোকমানকে ডেকে আনো। লোকমান এসে আগে তরমুজ খাবে তারপর আমি খাব।”
লোকমান হাকিম আসার পর তার মনিব একটা ছুরি দিয়ে তরমুজটি কাটল। প্রথম টুকরোটি দিল লোকমানকে। লোকমান তরমুজের ওই টুকরোটি এমনভাবে খেতে শুরু করল যেন মধুর চেয়েও মিষ্টি ওই তরমুজ। বেশ মজা করে খেল। লোকমান খুব মজা করে খাচ্ছে দেখে লোকটা পরের টুকরোটিও তাকে খেতে দিল। কারণ সে সত্যিই লোকমানকে ভীষণ ভালোবাসে। লোকমান আবারও বেশ মজা করে তরমুজের টুকরোটি খেল। এভাবে পরপর সতের টুকরো তরমুজ লেখেন লোকমান। অবশেষে একটি মাত্র টুকরো বাকি ছিল, ওই টুকরোটি মনিব নিজে খাবে বলে সিদ্ধান্ত নিল।
সে বলল: এই টুকরোটি আমি নিজে খাব, দেখব এবং জানব তরমুজ কী করে এতো মিষ্টি আর সুস্বাদু হয়। লোকমান কী মজা করেই না সতেরটি টুকরো খেয়েছে!
কিন্তু যখনই মনিব তরমুজের শেষ টুকরোটি মুখে দিল এবং খেল, তিতা স্বাদ আর অন্যরকম একটা উটকো ঝাঁঝে তার চেহারা বিকৃত হয়ে গেল। এতো বেশি ঝাঁঝ আর তিতা ছিল ওই তরমুজ যে মনিবের জিহ্বার পাশাপাশি গলাও তিতা হয়ে গেল। অতিরিক্ত তিতার কারণে লোকটি অজ্ঞান হয়ে পড়ার উপক্রম হলো। বেশ কিছু সময় পর কিছুটা স্বস্তি বোধ করল মনিব। এরপর লোকমানকে লক্ষ্য করে বললেন,
হে বৎস! তোমার চেহারা দেখে মনে হচ্ছিল তরমুজটি খুবই সুস্বাদু। কিন্তু খেতে গিয়ে আমি বুঝলাম, ওটা ছিল ভয়ানক তিতা। এখন বল, কেন তুমি বিষয়টি গোপন রাখলে? কি দরকার ছিল এত তিতা তরমুজ খাওয়ার?

লোকমান হাকিম এবার মুখ খুললেন। বললেন: “তরমুজটা যে তিতা ছিল এতে কোনো সন্দেহ নেই। কিন্তু এ কয়েক বছর আপনার হাতে আমি অনেক মজার মজার খাবার খেয়েছি। তাই কোনোভাবেই আমি আপনাকে বুঝতে দিতে চাইনি যে, তরমুজটি ভীষণ তিতা ছিল। আপনি আমাকে অনেক সম্মান দিয়েছেন, তাই আমার মন চায়নি একটা মাত্র তরমুজের তিক্ততা নিয়ে আপত্তি করে আপনার অমর্যাদা করি। আপনি আমাকে ভালোবেসে যে মিষ্টি খাইয়েছেন, আমাকে দয়া করে যে পরিমাণ অনুগ্রহ দেখিয়েছেন, তার তুলনা সামান্য এই তরমুজের তিতা কিছুই না।”
একটু থেমে লোকমান হাকিম আবার বললেন, “আমি মানুষকে সবসময় উপদেশ দিয়ে এসেছি তারা যেন অন্যদের ভালো কাজ ও আচরণের মর্যাদা দেয়, তারা যেন নিমক-হারাম না হয়। সেই আমিই আজ কি করে নিজের দেয়া উপদেশ ভুলে গিয়ে নিমক-হারামী করতে পারি?”
মনিবের উদ্দেশ্যে হযরত লোকমান এবার বললেন, “আহা! কতই না ভালো হতো যদি তরমুজটার শেষ টুকরাও আমাকে দিতেন এবং আমার প্রতি আপনার মমতা ও স্নেহ নিয়ে তৃপ্ত ও আনন্দিত থাকতেন; যেমনি করে আমি আপনার মহত্ব ও উত্তম আচরণের কারণে আপনার নিকট চির ঋণী হয়ে আছি।”
        </item>
        <item>শেখ সাদি সম্রাটের কাছ থেকে দাওয়াত পেল। সে তখন রওনা হলো। যেতে যেতে রাত হলো। শেখ সাদি তখন একজনকে বললেন, ভাই রাত হয়ে গেছে আমাকে রাতে থাকার জন্য অনুমতি দিবেন। তারা তখন একটি ছোট্ট ঘর ও কিছু খাবার দিয়ে বললেন আজ রাতে এখানেই থাকুন।



পরের দিন শেখ সাদি বিদায় নিয়ে রওনা হলেন। সম্রাটের কাছে পৌছে গেলে তিনি। সম্রাট শেখ সাদির সাথে গল্প-উপন্যস-কবিতা নিয়ে আলোচনা করে খুব খুশি হলেন। শেষ সাদির বিদায় বেলায় তাকে সম্রাট বেশ দামি জিনিষ পত্র উপহার দিলে। সেই সাথে একটি খুব সুন্দর ও দামি একটি পোষাকও উপহার দিলেন। শেখ সাদি সেই পোষকা পরে এবং উপরহার নিয়ে বিদায় নিলেন।



ফিরার পথে সেই স্থানেই আবার রাত হলো। সে ঠিক সেই ভাবেই অনুরোধ করলেন রাত থাকার জন্য। সেই বাড়ির লোকেরা তাকে দেখে সন্মানের সহিত তাদের সোবার ঘরে ঘুমানো ব্যবস্থা সহ খুব বড় ধরনের রাতের খাবারের ব্যবস্থা করলেন। শেখ সাদি সকলের সাথে থেতে বসলেন। কিন্তু তিনি না খেয়ে তার পোষাকের পকেটে খাবার গুলো ভোরতে লাগলেন। তা দেখে বাড়ির একজন কৌতুহল ধরে না রাখতে পেরে তাঁকে জ্ঞিগাসা করলেন, আচ্ছা আপনি না খেয়ে খাবার গুলোকে পোষাকের পকেটে কেন রাখছেন।



শেখ সাদি বললেন : আমি যখন ক’দিন আগে এ বাড়িতে রাত্রি যাপন করেছিলাম তখন আমার অবস্থা এমন ছিল না। খুব সাধারন ছিলাম আমি। তাই আমার সমাদরও ছিল খুব সাধারন। আজ আবার যখন এবারিতে আসলাম রাত্রি যাপন করার জন্য তখন আমার অবস্থা খুব উচ্চ অবস্থায়। এসব এই পোষাকের গুনেই হয়েছে। তাই খাবার গুরো তারই প্রাপ্য। তাই আমি না খেয়ে পোষাকে তা খাওয়াচ্ছি।



একথা শুনে তাদের খুব লজ্জা হলো এবং এরকম ব্যবহারের জন্য তারা শেখ সাদির কাছে খমা চাইলেন।



(ইহা শুধু একটি গল্পই না। আমাদের জীবনের খুব বড় ধরনের বাস্তব ঘটনা।)
        </item>


    </string-array>



</resources>